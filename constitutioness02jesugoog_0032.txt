18 οοΝειΤιΤυΤιοΝυΜ

DE mono DIMITTENDI.
CAP. III.

l CUM iis, qui dimittendi erunt, observari eum modum
conveniet, qui in conspectu Dei dimittenti, dimisso, et
aliis domesticis, et externis maxime satisfaciat. Quod
attinet ad dimittentem ob causas superius dictas tria
observentur.

2 Primum est, ut oret ipse Dominum, et domi orari ea
intentione curet (quanvis particularia non intelligantur)
ut significare Dominus noster dignetur ea in re, de qua
agitur, suam sanctissimam voluntatem.

3 Alterum, ut conferat cum aliquibus, seu aliquo ex
domesticiS, qui ad hoc negotium aptiores videantur3 et

audiat, quid illi sentiant.
4 Tertium, ut omnem exuendo affectum, et majori Dei

gloria prae oculis constituta, ac communis boni, tum
etiam (quoad ejus fieri poterit) particularis ratione habita,
expendat hinc inde causaS, et statuat, an dimittere
debeat, nec ne.

5 Quod ad dimissum attinet, tria itidem observentur.
Primum exterius3 ut recedat ex domo, quantum fieri
possit, sine dedecore vel ignominia, ac secum omnia sua
serat.

6 Alterum interius3 ut eum dimittendum Superior curet,
conservata, quantum fieri potest, charitate ac bene-
volentia mutua erga domum, et quanta cum consolatione
in Domino fieri poterit.

7 Tertium3 ut circa statum vitae studeat eum dirigere ut
aliquam convenientem viam serviendi Deo ineat, vel
in Religione, vel extra eam3 prout divinae voluntati con-
venientius sore videbitur. Demum consilio et oratione,
et si quid aliud charitas dederit, juvare curet.

