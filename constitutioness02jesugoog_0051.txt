PARS QUARTA. 37

DE scHOLAS'rmIS, QUI IN COLLEGHS CONSTITUENTUR.

1 QUOD ad Scholasticos attinet, ad quorum institutionem
Collegia assumuntur, in primis quales esse debeant, ut
ad ea vel mittantur, vel admittantur, considerare in
Domino oportebit.

2 Primum omnium cum aliquo ex quinque illis impedi-
mentis in Secunda Parte dictis nullus in Collegio aliquo .
Societatis inter Scholasticos collocari poterit. Et praeter
Coadjutores ad ministeria vel auxilium Collegii neces-
sariOS, reliqui hujusmodi esse debent, ut secundum ratio-
nem sperari possit, idoneos ad vineam Christi Domini
nostro exemplo ao doctrinam excolendam esse evasuros.
Hi autem quo magis ingeniosi, bonisque moribus ornati,
et sani corpore ad ferendos studiorum labores fuerint3
eo magis idonei, et citius ad Collegia mitti, vel in eisdem
admitti possunt.

3 Ad haeo, illi solum in Scholasticos approbatos admitten-
tur, qui in domibus vel Collegiis ipsis probati fuerint, et
biennio in variis experimentis et probationibus exaotO,
ac votis cum promissione de Societatis ingressu jam
emissis, ad vitam in ipsa perpetuo ducendam ad gloriam
Dei admittentur.

4 Praeter hos, studia quibusdam conceduntur, qui ante
biennium et probationes hujusmodi ad Collegia ex
domibus destinantur (quod sic in Domino expedire
videatur) aut in eisdem admittuntur3 non tamen appro-
bati Scholastici censentur, donec biennio exacto et votis
ac promissione illa emissiS, in approbatorum numerum
referantur.

